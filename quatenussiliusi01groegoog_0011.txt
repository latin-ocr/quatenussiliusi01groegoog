-7-

ut Vergilius ingenium et indolem poeticam ostendere non
potuit.

Qua re apud Silium vestigia Vergiliana in iis non
invenimus, quae ad argumentum ipsum pertinent, quia in
rebus tam diversis praeter perpaucos locos occasio imitandi
data non erat. Sed, ubicumque in Punicis res gestae epico
more episodiiS, digressionibuS, aliis ornamentis conectuntur
aut exornantur, conspiciuntur fructuS, quos Silius e Vergilianis
studiis ceperat. Nam omnes fere huius modi locos ad illius
exemplum compositos et elaboratos esse, non ita difficile
est intellectu. Quibus maxime locis Plinii de Silio iudicium
(ep. III 7) plane verum habendum esse mihi videtur. Hic
enim Silius ab historiae vinculis liberatus etsi ex suo
’ ingenio fingere potuit, tamen, quod Plinio auctore cura in
eo maior erat quam ingenium, Vergilium in usum iterum -
atque iterum vocare quam cum illo ad certamen descendere
maluit, e quo victum se discessurum esse haud ignorabat.
Itaque cum in universum dicatur ¹), nullum carmini inesse
episodium, quod ex aliis carminibus excerptum non sit,

tamen haec verba equidem ad solum fere Vergilium referri ’

posse persuasum habeo. Nam etsi negari non potest, alios
poetas Silium non raro in usum vocasse, ut Homerum, cui
multos debet carminis ornatus e. g. μάχην παραποτάμιον
(ΙΙ. XXI, 328 -— Sil. IV, 640 ff), tamen nullum alium
invenies, cuius vestigia adeo presserit, ut Vergilium. Mirum
autem est, quod nemo adhuc per singula eam rem perlu-
stravit praeter Alexandrum Rossaeum 2). Sed huius libellus
magis conscriptus esse videtur, ut Silio obtrectetur, cum
nihil fere nisi quae in eo vituperanda esse censet, summo
studio congestum sit, quam ut Silii imitationes Vergilianae
earumque ratio sine ira et studio 'ad discrimen vocentur.
Praeter ea, qua ratione in imitando Vergilio Silius usus sit,
non legimus nisi obiter verbis commemoratum in disset*
tationibus et editionibus,

 

1) Supplementa Sulzeri doctrinae artium liberalium p. 7.

²) Vergilii triumphantis libri tres inflante Alexandro Rossan·
Rotterdami 1661.

N

