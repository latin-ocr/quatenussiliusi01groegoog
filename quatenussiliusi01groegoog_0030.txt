—26-

Cuius rei mentione facta uterque poeta mortem auguris
narrat:

Aen. XII 461: (occidit Tolumnius)
Primus in adversos telum qui torserat hostes
Sil. V 402: Occumbit Bogus, infaustum qui primus ad amnem

Ticini rapidam in Rutulos cont o r s e 1· at hastam.

IV. Hannibal perlustrat simulacra in foribus templi
Gaditani insculpta HI 32. Hanc compositionis formam
e Vergilio (Aen. VI 20 et Georg. III 26) Silius assumpsisse
videtur.

V. Similem eius modi compositionem Silius debet Ver-
gilio in libro VI 653. Hoc in loco spectat Hannibal in
templo Literni res bello Punico primo gestas picturis ex-
hjbitas, ut Aeneas I 453 in templo Carthaginiensi res in
bello Troiano gestas.

VI. In pugna apud Cannas commissa AeoluS‚ „cui
flamina carcer Imperio compressa tenet“ (Sil. IX 491 —
imperio premit Aen. I 54), a Junone, quae non parva ei
dono se daturam esse promittit (Aen. I 71 - Sil. IX 494),
oratus Volturnum ventum contra Romanos inflantem facit,
ut in Aeneide omnes ventos in Aeneae classem.

VH. Postquam Hannibal ab urbe Roma, quam expugnare
non potuit, abiit, Romani laeti exeunt locumque, ubi castra
hostium posita erant, oculis perlustrant et in animos sibi
revocant, quo quisque in loco sedem habuerit. Sil. XII
744 ff. Haec descripsit ad exemplum Vergilii Aen. II 27 ff.‚
ubi Troiani in castra a Graecis relicta se conferunt3 ex
eodem loco etiam Silius haec transtulit verba:

Aen. II 29: saevus tendebat Achilles
Sil. XII 749: saevusque tetenderit Hannon.

VIII. Marcellus apud Sil. XV 353, ut apud Verg.
Aeneas (XII 432) cum filio adulescentulo arma sibi induente
ante pugnam colloquitur illumque hortatur, ut in pugnando
patris virtutem sibi sumat exemplum:

Aen. XII 435: Disce, puer, virtutem ex me verumque laborem

Sil. XV 359: ........... lateri te iunge paterno
Et me disce novum Martem tentare magistro.

