„28-

suo ingenio indulserit, huius quaestionis non est proferre.
Mihi enim propositum est vestigia Vergilii, quae apud
Silium inveniuntur perscrutari. Silii quidem ars compositionis
hac in parte Vergilianas vix similis est. Itaque, ut uno
exemplo utar, hanc non puto esse imitationem, quod Scipio,
priusquam ad manes descendit, ut Aeneas apud Verg., diis
inferis sacra facit. Etenim hoc ‘poscit veterum religio,
neque poetae mod0, sed omnes scriptores in tali occasione
de ritu eadem narrant. Idem sentio de ‘descriptione locorum
et animalium, siout de Cerber0, sedibus piorum, fluminibus
etc., in quibus Silius communem poetarum morem secutus
est. Nam, quae Vergilii propria sunt in compositione,
ea Silius aliter instituit. Contra saepissime apud Silium
Vergiliana verba legimuS, quibus satis apparet eum, etsi
in indole et dispositione huius partis Vergilium magis quam .
aliis locis neglexit, tamen illius auxilio carere non potuisse. ²
Quales autem sint eius modi imitationeS, ex his exempliS,
quorum numerus augeri facile potuit, intellegetur:

1) Scipio et Aeneas a vate petunt, ut se ad inferos
patris visendi causa deducat:

Aen. VI lOS: Ire ad conspectum cari genitoris et ora
' Contingat
Sil. XIII 403: . . . . et adspectus orat contingere patrum
(cfr. et 506.)

2) Alloquitur Scipio umbram Appii:

Sil. 450: Quisnam te, qui casus ait, dux maxime, fessae
Eripuit patriae . . . .

Aeneas umbram Palinuri:

Aen. 341: ......... Quis te Palinure, deorum
Eripuit nobis . . ..

3) Ea sede, qua sacerdotes et poetas versari dicit, haec
Vergiliana nobis occurrunt: ’

Aen. 662: ,Δ ........ et Phoebo digna locuti
Inventas aut qui vitam excoluere per *artes

Sil. v, 537: Exin, qui laetas artes vitaeque colendae
Invenere viam, nec dedignanda parenti
Carmina fuderunt Phoebo.

