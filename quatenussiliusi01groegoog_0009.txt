aut (de fama dictum):

Aen. IV 188: Tam ficti pravique tenax quam nuntia veri.
Sil. VI 554: Vera ac ficta simul spargebat fama per urbem.

Siliumhis versibus Vergilii locos quos adscripsi imitatum
esse, per se satis mihi non patere videtur, quod imitationis
. documenta prorsus desunt et in verbis et in sententiis3 nam
res ipsa secum fert, quae ibi dicta sunt.

Quod denique Schererus dicit de poetis in usum vocatis,
quorum carmina nunc deperdita ideoque nobis ignota sunt
vel imitatoris temporibus obscura erant, hoc aliqua ex parte
in Silium quadrare arbitror. Quoniam enim constat, quod
quidem e fragmentis demonstrari potest, Silium Ennium
identidem imitatum esse, non numquam una cum «Vergilio,
facile fieri potest, nisi huius rei rationem habemus, ut
Vergilio adscribamuS‚ quod Ennio potius tribuendum est.

Hae sunt causae, quibus adductus sum, ut caute iudi-
care non nullis in locis quam temere modum excedere
mallem, neve Vergilio assignarem, quae ex illo assumpta
esse fortasse viderentur.

Quae autem Silius e Vergilio petierit et qua ratione
in iis usus sit, tribus e rebus intelligi posse censeo: e com-
positionis arte„ ex imitationibus singulorum versuum, ex
elocutione. Tria igitur in capita dissertationem meam
distribuam.

