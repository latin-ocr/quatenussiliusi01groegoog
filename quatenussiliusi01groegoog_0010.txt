Atque primum quidem quaeram, quae qualesque sint
apud Silium imitationes Vergilianae in compositionis arte.
Sed priusquam de ea re verba faciam definiendum est, quale
sit Vergilii, quale Silii carmen, qualisque ratio inter illa
intercedat. Vergilius cum suo carmine res tractandas 'sibi
proposuisset, quibus cum ex temporibus fabulosis repetitae
sint historica fides tribui non potest, ingenio indulgere et ἦ
res, quocumque modo voluit, fingere aut de suo addere
potuit. Hac scribendi libertate Silio uti non licuit. Etenim
cum argumentum carminis ex gestis Romanorum sumeret, ,
facere non potuit, quin res a scriptoribus traditas in universum
sequeretur. Et re vera tanta fide historicorum narrationem
secutus est, ut Vossius 1) eum inter historicos numerare
non dubitaret3 maxime autem ex ,Heynacheri 2) libello,
etsi permultis in locis illi assentiri non possum, apparet,
quam Silius a rerum ‚gestarum memoria discedere noluerit.
Nam cum Heynacherus id sequatur, ut Ennio inter fontes
primas assignet partes, plurimi alii Livium fontem primarium
nominant, quc, ut Lachmannus dicit 3), duce et quasi filo
usus sit 4). Omnes autem ea in re conveniunt, quod Silium
leviter tantum et raro historicam fidem neglexisse contendunt. ’

Itaque quod rerum gestarum conexus ordo causae ei defi-
nitae erant, libertate fingendi e manibus dimissa his in rebus

 

1) De historicis latinis p. 142. ,

2) Qui locus Silio Italico inter fontes belli Punici secundi adscri-
bendus sit. Ilfeldi 1877.

3) De fontt. Liv. comm. II, ἓ. 5, p. 8.

4) Praeter ea vide Kererum3 Qua tenus Silius a Livio pendeat.

Bozen 1880.

