Inde iam ab antiquissimis temporibus inter omnes con-
stat, Silium Italicum Vergilii imitatorem fuisse3 neque quis-
quam, qui de Silio disseruit, verbis exprimere dubitavit,
quanto opere penderet a Marone. Quid autem illi deberet, Ι
nullus fere est, qui ad acrius iudicium vocarit3 omnibus enim'
ea, quae Plinius et Martialis l) de illorum necessitate scrip-
serunt, repetere satis videbatur neque addendum esse puta-
runt, unde illorum iudicium fluxisset. Hoc eam ob causam
factum esse videtur, quod aut Silii opera adhuc plane neglecta
sunt aut de imitationibus Vergilianis quaestiones instituere
viri docti superfluum putarunt, quia quo loco Silius Vergilii
vestigia pressisset, luce clarius esset. Itaque factum est, ut·
ad hoc tempus, quae ratio inter Silium et Vergilium inter·
cesserit, accuratius a nullo quaesitum ·sit praeter duOS, qui
nostra demum aetate diligentius Silium cum Marone compara-
verunt 2). Sed cum horum dissertationum fines nimis deter-
minati sint, uno, ut ita dicam, oculorum obtutu intueri non
possumus, quibus maxime in rebus Vergilii vestigia apud
Silium inveniantur et qua ratione vel quo iudicio Silius in

' imitando usus sit. Et tamen operae pretium est, Aeneidis -

vestigia in Punicis diligentius investigari. Nam multa nobis
se offerunt, quae in adnotationibus editionum, quae adhuc
solae sunt imitationum testes, prorsus praetermissa sunt cum
in singulis rebus, tum in indole totius carminis, Quam ob
rem, quod mihi propositum est, de Silii imitationibus Ver-
gilianis disserere, omnes similes locos, quoad fieri potest,
ex duobus poetis congeram, id quod adhuc nondum factum

1) Plin. ep. III 7. Martialis VII 63, XI 49, 51.

²) L. Cholevius: Epitheta ornantia, quibus utitur Ve1·giliuS‚ cum
iis comparata, quibus posteriores epici latini, maxime quidem Silius,
carmina sua distinxerunt. Pars Ι, Regimont 1865.

Guilelmus Barchfeld, De comparationum usu apud Sil. Ital.

Gottingae 1880. ’
266495 1³¹5

 

