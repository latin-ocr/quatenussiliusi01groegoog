-14 -g

Et apud utrumque legitur, laudes cervi necandi summo
studio petitas esse Aen. VH 496 -- Sil. XIII 135.

IX. Sequitur apud Silium descriptio tempestatis, qua
Hannibal in Africam transiens deterretur, quo minus in
Italiam redeat XVII 237. Silium ab historicis, qui adversi
venti mentionem non faciunt, abhorrentem ¹suam descrip-
tionem ad exemplum Vergilianae procellae, quae Ι· 81 legitur,
finxisse mihi persuasum est. Hac quidem in re Silius, quae
ex exemplari petiit, diligentissime variavit et immutavit, ·
sed, si, quem morem poetae in imitationibus usurpent, repu-
tamus, iis maxime, quae ad compositionis rationem spectant,
cognoscitur, hanc tempestatis descriptionem non ex Silii
ingenio natam, sed a Vergilio petitam esse. Itaque Brand-
staetero non adstipulor, qui in Siliano 'loco imitationem
Vergilii inesse negat hisce verbis: „Nil enim in ea descrip-
tione Vergilianum agnoscemus nisi vocem »stridor ruden-
tum«“. Omnes enim singulae res, quibus tales tempestatum
descriptiones exornari solent, eodem ordine ita enumerantur
et exprimuntur, ut non numquam etiam in verbis simili-
tudines inveniri possint, et certe totam compositionis rationem
ex Vergilio assumptam esse manifestum sit. Quales autem
sint imitationes, ex his cognosci potest:

1) Terrae mari inundantur (Aen. I 86 -- Sil. XVII 240).
2) Venti orti inter se pugnant (Aen. 83 — Sil. 247).
3) ‘Atra nox omnia tegit (Aen. 89 - Sil. 255).

4) Fulmina cernuntur et tonitrus audiuntur:

Aen. 90: Intonuere poli et crebis micat ignibus aether
Sil. 252: Hinc rupti reboare poli, atquc hinc crebra micare
Fulmina.

(versus Vergilianus 'etiam in Silio Ι 135 legitur:

ruptoque polo micat igneus aether)

5) Tanta tempestatis vi perterritus hic Aeneas (Aen. 94),
· ibi Hannibal (Sil. 261) verba facit, quorum summa apud
utrumque eadem est: O fortunati, quibus contigit, ut mortem

